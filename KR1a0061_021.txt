# -*- mode: mandoku-view; -*-
#+TITLE: 周易傳義附錄
#+DATE: 2015-08-24 21:55:59.016207
#+PROPERTY: ID KR1a0061
#+PROPERTY: BASEEDITION WYG    
#+PROPERTY: JUAN 卷十一 
<pb:KR1a0061_WYG_021-1a>¶
欽定四庫全書¶
　周易傳義附錄卷十一　　　宋　董楷　撰¶
繫辭下¶
八卦成列象在其中矣因而重之爻在其中矣¶
　　本義成列謂乾一兌二離三震四巽五坎六艮七¶
　　坤八之𩔖象謂卦之形體也因而重之謂各因一¶
　　卦而以八卦次第加之為六十四也爻六爻也既¶
　　重而後卦有六爻也¶
<pb:KR1a0061_WYG_021-1b>¶
　　　朱氏附錄問八卦成列象在其中矣象只是乾¶
　　　兊震離之象未說到天地雷風處否曰是然八¶
　　　卦成列是做一項看象在其中又是逐箇看又¶
　　　問曰成列是自一竒一偶畫到三畫處其中逐¶
　　　一分便有乾兊震離之象否曰是○問八卦成¶
　　　列只是說乾兊離震巽坎艮坤先生解云之𩔖¶
　　　如何曰所謂成列者不止只論此横圖若乾南¶
　　　坎北又是一列所以云之𩔖¶
<pb:KR1a0061_WYG_021-2a>¶
剛柔相推變在其中矣繫辭焉而命之動在其中矣¶
　　本義剛柔相推而卦爻之變徃來交錯无不可見¶
　　聖人因其如此而皆繫之辭以命其吉凶則占者¶
　　所值當動之爻象亦不出乎此矣¶
　　　朱氏附録問變字是總卦爻之有徃來交錯者¶
　　　言動字是專指占者所值當動㡳爻象言否先¶
　　　生云變是就剛柔交錯而成卦爻上言動是專¶
　　　主當占之爻言如二爻變則占者以上爻為主¶
<pb:KR1a0061_WYG_021-2b>¶
　　　這上爻便是動處如五爻變一爻不變則占者¶
　　　以不變之爻為主則這不變㡳便是動處也¶
吉凶悔吝者生乎動者也¶
　　本義吉凶悔吝皆辭之所命也然必因卦爻之動¶
　　而後見¶
剛柔者立本者也變通者趣時者也(趣七/樹反)¶
　　本義一剛一柔各有定位自此而彼變以從時¶
吉凶者貞勝者也¶
<pb:KR1a0061_WYG_021-3a>¶
　　本義貞正也常也物以其所正為常者也天下之¶
　　事非吉則凶非凶則吉常相勝而不已也¶
天地之道貞觀者也日月之道貞明者也天下之動貞¶
夫一者也(觀官喚反/夫音扶)¶
　　　程氏附録天地之道常垂象以示人故曰貞觀¶
　　　日月常明而不息故曰貞明¶
　　本義觀示也天下之動其變无窮然順理則吉逆¶
　　理則凶則其所正而常者亦一理而已矣¶
<pb:KR1a0061_WYG_021-3b>¶
　　　朱氏附録剛柔者立本者也變通者趣時者也¶
　　　此兩句亦相對說剛柔者隂陽之質是移易不¶
　　　得之定體故謂之本若剛變為柔柔變為剛便¶
　　　是變通之用又曰此兩句便與變化者進退之¶
　　　象也剛柔者晝夜之象也是一㨾剛柔兩箇是¶
　　　本變通只是徃來者○吉凶者貞勝者也貞字¶
　　　便是他本相如此猶言附子者貞熱者也龍腦¶
　　　者貞寒者也又曰吉凶者貞勝者也這一句最¶
<pb:KR1a0061_WYG_021-4a>¶
　　　好看這箇物事常在這裏相勝一箇吉便有一¶
　　　箇凶在後面來這兩箇物事不是一定住在這¶
　　　裏㡳物各以其所正為常正是說它當然之理¶
　　　蓋言本相如此也與利貞之貞一般所以説利¶
　　　貞者性情也横渠說得這箇别它說道貞便能¶
　　　勝得它如此則下文三箇貞字説不通這箇只¶
　　　是說吉凶相勝天地間一隂一陽如環无端便¶
　　　是相勝底道理又曰貞常也隂陽常只是箇相¶
<pb:KR1a0061_WYG_021-4b>¶
　　　勝如子以前便是夜勝晝子以後便是晝勝夜¶
　　　又曰貞只是説它體處常常如此又曰吉凶常¶
　　　相勝不是吉勝凶便是凶勝吉二者常相勝故¶
　　　曰貞勝天地之道則常示日月之道則常明天¶
　　　下之動貞夫一者也天下之動雖不齊常有一¶
　　　箇是底故曰貞夫一隂符經云自然之道静故¶
　　　天地萬物生天地之道浸故剛柔勝若不是極¶
　　　静則天地萬物不生浸者漸也天地之道漸漸¶
<pb:KR1a0061_WYG_021-5a>¶
　　　消長故剛柔勝此便是吉凶貞勝之理這必是¶
　　　一箇識道理人説又曰隂符此語極妙静能生¶
　　　動浸是漸漸恁地消去又漸漸恁地長天地之¶
　　　道便是常恁地示人○問貞勝貞觀貞明張程¶
　　　之說孰是曰伊川解貞作常者為是吉凶二者¶
　　　不是吉便是凶常須一件勝故曰貞勝貞所以¶
　　　訓常者易傳解此字處多云正固固乃常也為¶
　　　正字盡貞義不得故又着一固字謂此雖是正¶
<pb:KR1a0061_WYG_021-5b>¶
　　　又須常固守之然後為貞¶
夫乾確然示人易矣夫坤隤然示人簡矣(確苦角反易/以䜴反隤大)¶
(回/反)¶
　　本義確然健貌隤然順貌所謂貞觀者也¶
爻也者效此者也象也者像此者也(像音/象)¶
　　本義此謂上文乾坤所示之理爻之竒偶卦之消¶
　　息所以效而象之¶
　　　朱氏附録問爻也者效此者也是效乾坤之變¶
<pb:KR1a0061_WYG_021-6a>¶
　　　化而分六爻象也者像此者也是象乾坤之虚¶
　　　實而為竒偶曰象此效此此便是乾坤象便只¶
　　　是象其竒偶¶
爻象動乎内吉凶見乎外功業見乎變聖人之情見乎¶
辭(見賢遍/反下同)¶
　　本義内謂蓍卦之中外謂蓍卦之外變即動乎内¶
　　之變辭即見乎外之辭¶
　　　朱氏附録先生問曰如何是爻象動乎内吉凶¶
<pb:KR1a0061_WYG_021-6b>¶
　　　見乎外或曰隂陽老少在分蓍揲卦之時而吉¶
　　　凶乃見於成卦之後曰也是如此然内外字猶¶
　　　言先後微顯○功業見乎變是就&KR0218;動㡳爻見¶
　　　得這功業字似吉凶生大業之業猶言事變庻¶
　　　事相似¶
天地之大徳曰生聖人之大寳曰位何以守位曰人何¶
以聚人曰財理財正辭禁民為非曰義¶
　　本義曰人之人今本作仁吕氏從古蓋所謂非衆¶
<pb:KR1a0061_WYG_021-7a>¶
　　罔與守邦○此章言卦爻吉凶造化功業¶
　　　朱氏附録聖人之情見乎辭下連接說天地大¶
　　　徳曰生此不是相連乃各自說去聖人之大寳¶
　　　曰位後世只為這兩箇不相對有位底无徳有¶
　　　徳底无位有徳位則事事做得○守位曰仁釋文¶
　　　仁作人伯恭欲擔當此以為當從釋文○問人¶
　　　君臨天下大小大事只言理財正辭是如何曰¶
　　　只是因上文而言聚得許多人无財何以飬之¶
<pb:KR1a0061_WYG_021-7b>¶
　　　有財不能理又不得正辭便只是分别是非又¶
　　　曰教化便在正辭裏面了又曰理財正辭禁民¶
　　　為非是三事大概是辨别是非理財言你底還¶
　　　你我底還我正辭言是底説是不是底說不是¶
　　　猶所謂正名¶
　　　　右第一章¶
古者包犧氏之王天下也仰則觀象於天俯則觀法於¶
地觀鳥獸之文與地之冝近取諸身逺取諸物於是始¶
<pb:KR1a0061_WYG_021-8a>¶
作八卦以通神明之徳以𩔖萬物之情(王于/况反)¶
　　本義王昭素曰與地之間諸本多有天字俯仰逺¶
　　近所取不一然不過以驗隂陽消息兩端而已神¶
　　明之徳如健順動止之性萬物之情如雷風山澤¶
　　之象¶
　　　朱氏附録仰則觀象於天一段只是隂陽竒偶¶
　　　又曰觀鳥獸之文與地之冝近取諸身逺取諸¶
　　　物仰觀天俯察地只是看隂陽兩字聖人看這¶
<pb:KR1a0061_WYG_021-8b>¶
　　　許多般事物都不出隂陽兩字便是河圖洛書¶
　　　也只是隂陽麤説時即是竒偶聖人卻看見這¶
　　　箇上面都有那隂陽底道理故説道讀易不可¶
　　　恁地逼桚它歐公只是執定&KR0218;仰觀俯察之説¶
　　　便與河圖相礙遂至不信它又曰古者伏羲氏¶
　　　觀鳥獸之文與地之冝&KR0218;時未有文字只是仰¶
　　　觀俯察而已想聖人心細雖以鳥獸羽毛之㣲¶
　　　也盡察得有隂陽今人心麤如何察得或曰伊¶
<pb:KR1a0061_WYG_021-9a>¶
　　　川先生見兔曰察此亦可以畫卦便是此義曰¶
　　　就這一端上亦可以見凡草木禽獸无不有隂¶
　　　陽鯉魚脊上三十六鱗(隂/數)龍脊上八十一鱗(陽/數)¶
　　　龍不曽見鯉魚必有之又龜背上文中間一簇¶
　　　成五段兩邊各插四段共成八段子八段之外¶
　　　兩邊周圍共有二十四段中間五段者五行也¶
　　　八段者八卦也二十四段者二十四氣也箇箇¶
　　　如此又如草木之有雌雄銀杏桐楮牝牡麻竹¶
<pb:KR1a0061_WYG_021-9b>¶
　　　之𩔖皆然○以通神明之徳以𩔖萬物之情萬¶
　　　物之情盡於八卦而震巽坎離艮兊又統於乾¶
　　　坤曰動曰䧟曰止皆健底意思曰麗曰說曰入¶
　　　皆順底意思聖人下此八字極狀得八卦性情¶
　　　盡¶
作結繩而為罔罟以佃以漁蓋取諸離(罟音古/佃音田)¶
　　本義兩目相承而物麗焉¶
包犧氏沒神農氏作斲木為耜揉木為耒耒耨之利以¶
<pb:KR1a0061_WYG_021-10a>¶
教天下蓋取諸益(斲陟角反耜音似耒/力對反耨奴豆反)¶
　　本義二體皆木上入下動天下之益莫大於此¶
日中為市致天下之民聚天下之貨交易而退各得其¶
所蓋取諸噬嗑(市時/止反)¶
　　本義日中為市上明而下動又借噬為市嗑為合¶
　　也¶
神農氏沒黄帝堯舜氏作通其變使民不倦神而化之¶
使民冝之易窮則變變則通通則乆是以自天祐之吉¶
<pb:KR1a0061_WYG_021-10b>¶
无不利黄帝堯舜垂衣裳而天下治蓋取諸乾坤¶
　　　程氏附録聖人主化如禹之治水順則當順之¶
　　　治則當治之古之伏羲豈不能垂衣裳必待堯¶
　　　舜然後垂衣裳據如此事只是一箇聖人都做¶
　　　得了然必須數世然後成亦因時而已所謂溥¶
　　　博淵泉而時出之也須是先有溥博淵泉方能¶
　　　時出无溥博淵泉豈能時出之又曰識變知化¶
　　　為難古今風氣不同故器用亦異是以聖人通¶
<pb:KR1a0061_WYG_021-11a>¶
　　　變使民不倦各隨其時而已矣後世雖有作者¶
　　　虞舜為弗可及矣蓋當是時風氣未開而虞舜¶
　　　之徳又如此故後世莫可及也若三代之治後¶
　　　世決可復不以三代為治者終茍道也¶
　　本義乾坤變化而无為¶
　　　朱氏附録葢取諸益等葢字乃模樣是恁地○¶
　　　黄帝堯舜氏作通這時候合當如此變易窮則¶
　　　變道理亦如此垂衣裳而天下治是大變它已¶
<pb:KR1a0061_WYG_021-11b>¶
　　　前事了十三卦是大槩說只這後卦也自難曉¶
　　　○通其變使民不倦須是得一箇人通其變若¶
　　　聽其自變如何得¶
挎木為舟掞木為楫舟楫之利以濟不通致逺以利天¶
下蓋取諸渙(挎口姑反亦作刳/掞以冉反亦作剡)¶
　　本義木在水上也致逺以利天下疑衍¶
服牛乗馬引重致逺以利天下蓋取諸隨¶
　　　程氏附録服牛乗馬皆因其性而為之胡不乗¶
<pb:KR1a0061_WYG_021-12a>¶
　　　牛而服馬乎理之所不可¶
　　本義下動上說¶
重門擊柝以待暴客蓋取諸豫(重直龍反/柝他洛反)¶
　　本義豫備之意¶
斷木為杵掘地為臼臼杵之利萬民以濟蓋取諸小過¶
(斷徒緩反杵旦/吕反掘其曰反)¶
　　本義下止上動¶
弦木為弧剡木為矢弧矢之利以威天下蓋取諸睽(弧/音)¶
<pb:KR1a0061_WYG_021-12b>¶
(胡剡以/冉反)¶
　　本義睽乖然後威以服之¶
上古穴居而野處後世聖人易之以宫室上棟下宇以¶
待風雨蓋取諸大壯¶
　　本義壯固之意¶
古之葬者厚衣之以薪葬之中野不封不樹喪期无數¶
後世聖人易之以棺槨蓋取諸大過(衣於旣反棺/音官槨音郭)¶
　　本義送死大事而過於厚¶
<pb:KR1a0061_WYG_021-13a>¶
上古結繩而治後世聖人易之以書契百官以治萬民¶
以察蓋取諸夬(夬古/快反)¶
　　本義明決之意○此章言制器尚象之事¶
　　　朱氏附録結繩今溪洞諸蠻猶有此俗又有刻¶
　　　板為記者○如十三卦後人解説便多牽强如¶
　　　重門擊柝以待暴客只是豫備之意卻須用互¶
　　　體推艮為門闕雷震乎外之意剡木為矢弦木¶
　　　為弧只為睽乖故有威天下之象亦必待穿鑿¶
<pb:KR1a0061_WYG_021-13b>¶
　　　附㑹就卦中推出制器之義殊不知卦中但有¶
　　　此理而已故孔子各以蓋取諸某卦言之亦曰¶
　　　其大意云爾漢書所謂𫉬一角獸蓋麟云皆疑¶
　　　辭也¶
　　　　右第二章¶
是故易者象也象也者像也¶
　　本義易卦之形理之似也¶
&KR0143;者材也¶
<pb:KR1a0061_WYG_021-14a>¶
　　本義&KR0143;言一卦之材¶
爻也者效天下之動者也¶
　　本義效放也¶
是故吉凶生而悔吝著也¶
　　本義悔吝本㣲因此而著¶
　　　朱氏附録易者象也象也者像也只是髣髴説¶
　　　不可求得太深○易者象也是總說起言易不¶
　　　過只是隂陽之象下云像也材也天下之動也¶
<pb:KR1a0061_WYG_021-14b>¶
　　　則皆是説&KR0218;上面象字○問易者象也象也者¶
　　　像也四句莫只是解箇象字否曰象是解易字¶
　　　像又是解象字材又是解&KR0143;字末句亦然¶
　　　　右第三章¶
陽卦多隂隂卦多陽¶
　　本義震坎艮為陽卦皆一陽二隂巽離兊為隂卦¶
　　皆一隂二陽¶
其故何也陽卦竒隂卦偶(竒紀/冝反)¶
<pb:KR1a0061_WYG_021-15a>¶
　　本義凡陽卦皆五畫凡隂卦皆四畫¶
其徳行何也陽一君而二民君子之道也隂二君而一¶
民小人之道也(行下/孟反)¶
　　本義君謂陽民謂隂¶
　　　朱氏附録二君一民試教一箇君有兩箇民看¶
　　　是甚模樣¶
　　　　右第四章¶
易曰憧憧徃來朋從爾思子曰天下何思何慮天下同¶
<pb:KR1a0061_WYG_021-15b>¶
歸而殊塗一致而百慮天下何思何慮(憧昌/容反)¶
　　本義此引咸九四爻詞而釋之言理本无二而殊¶
　　塗百慮莫非自然何以思慮為哉必思而從則所¶
　　從者亦狹矣¶
　　　朱氏附錄所謂天下何思何慮正謂雖萬變之¶
　　　紛紜而所以應之各有定理不假思慮而知也¶
　　　○問天下同歸而殊塗一致而百慮何不先云¶
　　　殊塗百慮而後及一致同歸曰也只一般但它¶
<pb:KR1a0061_WYG_021-16a>¶
　　　是從上說下自合如此說¶
日徃則月來月徃則日來日月相推而明生焉寒徃則¶
暑來暑徃則寒來寒暑相推而嵗成焉徃者屈也來者¶
信也屈信相感而利生焉(信音/申)¶
　　本義言徃來屈信皆感應自然之常理加憧憧焉¶
　　則入於私矣所以必思而後有從也¶
尺蠖之屈以求信也龍蛇之蟄以存身也精義入神以¶
致用也利用安身以崇徳也(蠖紆/縛反)¶
<pb:KR1a0061_WYG_021-16b>¶
　　本義因言屈信徃來之理而又推以言學亦有自¶
　　然之機也精研其義至於入神屈之至也然乃所¶
　　以為出而致用之本利其施用无適不安信之極¶
　　也然乃所以為入而崇徳之資内外交相飬互相¶
　　發也¶
過此以徃未之或知也窮神知化徳之盛也¶
　　本義下學之事盡力於精義利用而交飬互發之¶
　　機自不能已自是以上則亦无所用其力矣至於¶
<pb:KR1a0061_WYG_021-17a>¶
　　窮神知化乃徳盛仁熟而自致耳然不知者徃而¶
　　屈也自致者來而信也是亦感應自然之理而已¶
　　張子曰氣有隂陽推行有漸為化合一不測為神¶
　　此上四節皆以釋咸九四爻義¶
　　　朱氏附録繫辭解咸九四據爻義看上文說貞¶
　　　吉悔亡貞字甚重程子謂聖人感天下如雨暘¶
　　　寒暑无不通无不應者貞而已矣所以感人者¶
　　　果貞矣則吉而悔亡蓋天下本无二理果同歸¶
<pb:KR1a0061_WYG_021-17b>¶
　　　矣何患乎殊塗果一致矣何患乎百慮所以重¶
　　　言何思何慮也如日月寒暑之徃來皆是自然¶
　　　感應如此日不徃則月不來月不徃則日不來¶
　　　寒暑亦然徃來只是一般徃來但憧憧之徃來¶
　　　者患得患失既要感這箇又要感那箇便自憧¶
　　　憧忙亂用其私心而已屈信相感而利生焉者¶
　　　有晝則必有夜設使長為晝而不夜則何以息¶
　　　夜而不晝安得有此光明春氣固是和好只有¶
<pb:KR1a0061_WYG_021-18a>¶
　　　春夏而无秋冬則物何以成一向秋冬而无春¶
　　　夏又何以生屈信徃來之理所以必待疊相為¶
　　　用而後利所由生春秋冬夏只是一箇感應所¶
　　　應復為感所感復為應也春夏是一箇大感秋¶
　　　冬則必應之而秋冬又為春夏之感以細言之¶
　　　則春為夏之感夏則應春而又為秋之感秋為¶
　　　冬之感冬則應秋而又為春之感所以不窮也¶
　　　尺蠖不屈則不可以信龍蛇不蟄則不可以藏¶
<pb:KR1a0061_WYG_021-18b>¶
　　　身今山林冬暖而蛇出者徃徃多死此即屈信¶
　　　徃來感應必然之理夫子因徃來兩字説得許¶
　　　多大又推之言學所以内外交相飬亦只是此¶
　　　理而已横渠曰事豫吾内求利吾外素利吾外¶
　　　致養吾内此下學所當致力處過此以上則不¶
　　　容計效所謂窮神知化乃養盛自致非思勉所¶
　　　及此則聖人事矣○天下何思何慮一段此是¶
　　　言自然而然如精義入神自然致用利用安身¶
<pb:KR1a0061_WYG_021-19a>¶
　　　自然崇徳○天下何思何慮一句便是先打破¶
　　　&KR0218;箇思字卻說箇同歸殊塗一致百慮又再說¶
　　　天下何思何慮謂何用如此憧憧徃來而為此¶
　　　朋從之思也日月寒暑之徃來尺蠖龍蛇之屈¶
　　　信皆是自然底道理不徃則不來不屈則亦不¶
　　　能信也今之為學亦只是如此精義入神用力¶
　　　於内乃所以致用乎外利用安身求利於外乃¶
　　　所以崇徳乎内只是如此做將去雖至於窮神¶
<pb:KR1a0061_WYG_021-19b>¶
　　　知化地位亦只是徳盛仁熟之所致何思何慮¶
　　　之有○尺蠖之屈以求信也龍蛇之蟄以存身¶
　　　也屈信消長闔闢徃來其機不曽停息大處有¶
　　　大闔闢小處有小闔闢大處有大消息小處有¶
　　　小消息此理萬古不易如目有瞬時亦豈能常¶
　　　瞬定又須開不能常開定又須瞬瞬了又開開¶
　　　了又瞬至纎至㣲無時不然○問此章止言萬¶
　　　變雖不同然皆一理之中所自有底不用安排¶
<pb:KR1a0061_WYG_021-20a>¶
　　　曰此只說得一頭尺蠖若不屈則不伸得身龍¶
　　　蛇若不蟄則不伏得氣如何存得身精義入神¶
　　　疑與行處不相關然而見得道理通徹乃所以¶
　　　致用利用安身亦疑與崇徳不相關然而動作¶
　　　得其理則徳自崇天下萬事萬變无不有感通¶
　　　徃來之理又曰尺蠖屈便要求伸龍蛇蟄便要¶
　　　存身精研義理无絲毫之差入那神妙處這便¶
　　　是要出來致用外靣用得利而身安乃所以出¶
<pb:KR1a0061_WYG_021-20b>¶
　　　來自崇已徳致用之用即利用之用所以横渠¶
　　　云精義入神事豫吾内求利吾外利用安身素¶
　　　利吾外致養吾内事豫吾内言曽到這裏面來¶
　　　又曰尺蠖屈得一寸便能伸得一寸來許它之¶
　　　屈乃所以為伸龍蛇於冬若不蟄則凍殺了其¶
　　　蟄也乃所以存身也精義入神乃所以致用也¶
　　　利用安身乃所以崇徳也欲罷不能如人行歩¶
　　　左脚起了不由得右脚不起所謂過此以徃未¶
<pb:KR1a0061_WYG_021-21a>¶
　　　之或知也若到&KR0218;窮神知化則須是徳之盛也¶
　　　方能又曰窮神知化徳之盛這徳字只是上面¶
　　　崇徳之徳徳盛後便能窮神知化便如聰明睿¶
　　　知皆由此出自誠而明相似又曰精義入神以¶
　　　致用也利用安身以崇徳也過此以徃未之或¶
　　　知也窮神知化徳之盛也只是這一箇非於崇¶
　　　徳之外别有箇徳之盛也做來做去做到徹處¶
　　　便是○精義二字所謂義者冝而已物之有冝¶
<pb:KR1a0061_WYG_021-21b>¶
　　　有不冝事之有可有不可吾心處之知其各有¶
　　　定分而不可易所謂義也精義者精諸此而已¶
　　　所謂精云者猶曰察之云耳精之至而入於神¶
　　　則於事物之所冝毫釐委曲之間无所不悉有¶
　　　不容言之妙矣此所以致用而用无不利也又¶
　　　曰義至於精則應事接物間无一非義不問小¶
　　　事大事千變萬化改頭換面出來自家應副它¶
　　　如利刀快劒相似迎刄而解件件判作兩邊去¶
<pb:KR1a0061_WYG_021-22a>¶
　　　○問横渠說精義入神一條曰入神是入至於¶
　　　㣲妙處此卻似向内做工夫非是作用於外然¶
　　　乃所以致用於外也○且如精義入神如何不¶
　　　思那致用底卻不必思致用底是事功是效驗¶
　　　○利用安身今人循理則自然安利不循理則¶
　　　自然不安利○未之或知是到這裏不可奈何¶
　　　窮神知化雖不從這裏出來然也有這箇意思¶
　　　○神化二字雖程子說得亦不甚分明惟是横¶
<pb:KR1a0061_WYG_021-22b>¶
　　　渠推出來推行有漸為化合一不測為神又曰¶
　　　一故神(兩在故/不測)兩故化○窮神知化化是逐些¶
　　　子挨將去㡳一日復一日一月復一月節節挨¶
　　　將去便成一年神是一箇物事或在彼或在此¶
　　　當其在隂時全體在隂在陽時全體在陽都只¶
　　　是這一物兩處都在不可測故謂神横渠言一¶
　　　故神兩故化又注云兩在故不測這說得甚分¶
　　　曉¶
<pb:KR1a0061_WYG_021-23a>¶
易曰困于石據于蒺藜入于其宫不見其妻凶子曰非¶
所困而困焉名必辱非所據而據焉身必危既辱且危¶
死其將至妻其可得見邪(死其之其/亦作期)¶
　　本義釋困六三爻義¶
　　　朱氏附録問非所困而困焉名必辱曰大意指¶
　　　困于石説石是挨動不得㡳物事自是不須去¶
　　　動它若只管去用力徒自困耳且以人事言有¶
　　　著力不得處若只管着力去做少閒做不成它¶
<pb:KR1a0061_WYG_021-23b>¶
　　　人卻道自家无能便是辱了名或曰若在其位¶
　　　則做得曰自是如此爻意義謂不自做底便不¶
　　　可入頭去做¶
易曰公用射隼于高墉之上獲之无不利子曰隼者禽¶
也弓矢者器也射之者人也君子藏器於身待時而動¶
何不利之有動而不括是以出而有𫉬語成器而動者¶
也(射食亦反隼恤/允反括古活反)¶
　　本義括結礙也此釋解上六爻義¶
<pb:KR1a0061_WYG_021-24a>¶
　　　朱氏附録公用射隼孔子是發出言外之意¶
子曰小人不耻不仁不畏不義不見利不勸不威不懲¶
小懲而大誡此小人之福也易曰屨校滅趾无咎此之¶
謂也¶
　　本義此釋噬嗑初九爻義¶
善不積不足以成名惡不積不足以滅身小人以小善¶
為无益而弗為也以小惡為无傷而弗去也故惡積而¶
不可揜罪大而不可解易曰何校滅耳凶(何河可反/去𦍑吕反)¶
<pb:KR1a0061_WYG_021-24b>¶
　　本義此釋噬嗑上九爻義¶
子曰危者安其位者也亡者保其存者也亂者有其治¶
者也是故君子安而不忘危存而不忘亡治而不忘亂¶
是以身安而國家可保也易曰其亡其亡繫于苞桑¶
　　本義此釋否九五爻義¶
　　　朱氏附録問危者以其位可安而不知戒懼故¶
　　　危亡者以其存為可常保是以亡亂者有其治¶
　　　是自有其治如有其善之有是以亂曰某舊也¶
<pb:KR1a0061_WYG_021-25a>¶
　　　如此說看來保字說得較牽强只是常有危亡¶
　　　與亂之意則可以安其位保其存有其治¶
子曰徳薄而位尊知小而謀大力少而任重尟不及矣¶
易曰鼎折足覆公餗其形渥凶言不勝其任也(知音智/尟仙善)¶
(反亦作鮮折之設反餗/音速渥於角反勝音升)¶
　　本義此釋鼎九四爻義¶
子曰知幾其神乎君子上交不謟下交不瀆其知幾乎¶
幾者動之微吉之先見者也君子見幾而作不俟終日¶
<pb:KR1a0061_WYG_021-25b>¶
易曰介于石不終日貞吉介如石焉寧用終日斷可識¶
矣君子知微知彰知柔知剛萬夫之望(先見之見/賢遍反)¶
　　本義此釋豫六二爻義漢書吉之之閒有凶字¶
　　　朱氏附録君子上交不謟下交不瀆蓋上交貴¶
　　　於恭遜恭則便近於謟下交貴於和易和則近¶
　　　於瀆恭與謟相近和與瀆相近只爭些子便至¶
　　　於流也又曰上交近於謟下交近於瀆於此當¶
　　　知幾纔過些子便不是知幾周子所謂幾善惡¶
<pb:KR1a0061_WYG_021-26a>¶
　　　者此也又曰君子上交不謟下交不瀆它這下¶
　　　面說幾最要看箇幾字只爭些子凡事未至而¶
　　　空說道理易見事已至而顯然道理也易見惟¶
　　　事之方萌而動之微處此最難見或問幾者動¶
　　　之微何以獨於上下交言之曰上交要恭遜才¶
　　　恭遜便不知不覺有箇謟底意思在裏頭下交¶
　　　不瀆亦是如此所謂幾者只才覺得近謟近瀆¶
　　　便勿令如此便是知幾幾者動之微吉之先見¶
<pb:KR1a0061_WYG_021-26b>¶
　　　者也漢書引此句吉下有凶字當有凶字又曰¶
　　　凡人上交必有須少取奉底心下交必有些少¶
　　　簡傲底心所争只是些子能於此而察之非知¶
　　　幾者莫能又曰幾者動之微是欲動未動之間¶
　　　便有善惡便須就這處理㑹若到發出處更怎¶
　　　生奈何得所以聖賢説謹獨便都是要就幾微¶
　　　處理㑹○知㣲知彰知柔知剛是四件事○問¶
　　　知微知彰知柔知剛伊川作見微則知彰矣見¶
<pb:KR1a0061_WYG_021-27a>¶
　　　柔則知剛矣其説如何曰也好看來只作四件¶
　　　事亦自好既知微又知彰既知柔又知剛言其¶
　　　无所不知所以為萬民之望也¶
子曰顔氏之子其殆庶幾乎有不善未嘗不知知之未¶
嘗復行也易曰不逺復无祗悔元吉(復行之復扶/又反祗音支)¶
　　本義殆危也庶幾近意言近道也此釋復初九爻¶
　　義¶
　　　朱氏附錄其殆庻幾乎殆是幾乎之義又曰是¶
<pb:KR1a0061_WYG_021-27b>¶
　　　近義又曰殆是危殆者是争些子底意思又曰¶
　　　或以幾字為因上文幾字而言但左𫝊與孟子¶
　　　庶幾兩字都只做近字説○有不善未嘗不知¶
　　　知之未嘗復行直是顔子天資好如至清之水¶
　　　纎芥必見¶
天地絪緼萬物化醇男女構精萬物化生易曰三人行¶
則損一人一人行則得其友言致一也(絪音因緼/紆云反)¶
　　本義絪緼交宻之狀醇謂厚而凝也言氣化者也¶
<pb:KR1a0061_WYG_021-28a>¶
　　化生形化者也此釋損六三爻義¶
　　　朱氏附録横渠云艮三索而得男乾道之所成¶
　　　兊三索而得女坤道之所成所以損有男女構¶
　　　精之義亦有此理○致一專一也惟專一所以¶
　　　能絪緼若不專一則各自相離矣○致一是專¶
　　　一之義程傳言之矣天地男女都是兩箇方得¶
　　　專一若三箇便亂了三人行減了一箇則是兩¶
　　　箇便專一一人行得其友成兩箇便專一程先¶
<pb:KR1a0061_WYG_021-28b>¶
　　　生説初與二三與上四與五皆兩箇相與自説¶
　　　得好(初二二陽四五二隂同徳/相比三與上應皆兩相與)¶
子曰君子安其身而後動易其心而後語定其交而後¶
求君子脩此三者故全也危以動則民不與也懼以語¶
則民不應也无交而求則民不與也莫之與則傷之者¶
至矣易曰莫益之或擊之立心勿恒凶(易其之易/以豉反)¶
　　本義此釋益上九爻義¶
　　　朱氏附録上下繫辭說&KR0218;許多爻直如此分明¶
<pb:KR1a0061_WYG_021-29a>¶
　　　它人説得分明便淺近聖人說來卻不淺近有¶
　　　含畜所以分在上下繫也别无意義聖人偶然¶
　　　去這處說又去&KR0218;處説爾¶
　　　　右第五章¶
子曰乾坤其易之門邪乾陽物也坤隂物也隂陽合徳¶
而剛柔有體以體天地之撰以通神明之徳(撰仕/勉反)¶
　　程氏曰或曰乾坤易之門其義難知餘卦則易知¶
　　也曰乾坤天地也萬物烏有出天地之外者乎知¶
<pb:KR1a0061_WYG_021-29b>¶
　　道者統之有宗則然也而在卦觀之乾坤之道簡¶
　　易故其辭平直餘卦隨時應變取舍無常至為難¶
　　知也知乾坤之道者以為易則可也¶
　　本義諸卦剛柔之體皆以乾坤合徳而成故曰乾¶
　　坤易之門撰猶事也¶
　　　朱氏附録乾坤易之門不是乾坤外别有易只¶
　　　易便是乾坤乾坤便是易似&KR0218;兩扇門相似一¶
　　　扇開便一扇閉只是一箇隂陽做底如闔户謂¶
<pb:KR1a0061_WYG_021-30a>¶
　　　之坤闢户謂之乾○問乾坤易之門門者是六¶
　　　十四卦皆由此出如兩儀生四象只管生出故¶
　　　曰門邪為復是取闔闢之義&KR0088;曰只是取闔闢¶
　　　之義六十四卦只是這一箇隂陽闔闢而成但¶
　　　看他下文云乾陽物也坤隂物也隂陽合徳而¶
　　　剛柔有體便見得只是這兩箇○乾陽物坤隂¶
　　　物隂陽形而下者乾坤形而上者○天地之撰¶
　　　撰是所為又曰撰即是說它做處¶
<pb:KR1a0061_WYG_021-30b>¶
其稱名也雜而不越於稽其𩔖其衰世之意邪¶
　　本義萬物雖多无不出於隂陽之變故卦爻之義¶
　　雖雜出而不差繆然非上古淳質之時思慮所及¶
　　也故以為衰世之意盖指文王與紂之時也¶
　　　朱氏附録問其稱名也雜而不越是指繫辭而¶
　　　言是指卦名而言曰它後兩三畨說名後又舉¶
　　　九卦說看來只是謂卦名又曰繫辭自此以後¶
　　　皆難曉○於稽其𩔖一本作於稽(音/啓)其顙又一¶
<pb:KR1a0061_WYG_021-31a>¶
　　　本於作烏不知如何但不過說稽考其事𩔖○¶
　　　其衰世之意邪伏羲畫卦時這般事都已有了¶
　　　只是未曽經歴到文王時世變不好古來未曽¶
　　　有底事都有了它一一經歴這崎嶇萬變過來¶
　　　所以說出&KR0218;卦辭如箕子之明夷如入于左腹¶
　　　獲明夷之心于出門庭此若不是經歴如何說¶
　　　得¶
夫易彰徃而察來而微顯闡幽開而當名辨物正言斷¶
<pb:KR1a0061_WYG_021-31b>¶
辭則備矣¶
　　本義而微顯恐當作微顯而開而之而亦疑有誤¶
　　　朱氏附録彰徃察來徃者如隂陽消長來者事¶
　　　之未來吉凶○問彰徃察來如神以知來知以¶
　　　藏徃相似徃是已定底如天地隂陽之變皆已¶
　　　見在這卦上了來謂方來之變亦皆在這上了¶
　　　曰是○微顯闡幽便如顯道神徳行徳行顯然¶
　　　可見者道不可見者微顯闡幽是將這道來事¶
<pb:KR1a0061_WYG_021-32a>¶
　　　上看言&KR0218;箇雖是麤底然皆出於道義之藴微¶
　　　顯所以闡幽闡幽所以微顯只是一箇物事又¶
　　　曰幽者不可見便就這顯處說出來顯者便就¶
　　　上面尋其不可見底敎人知得又曰將&KR0218;道理¶
　　　來事物上與人看就那事物上推出&KR0218;裏面有¶
　　　這道理是微顯闡幽¶
其稱名也小其取𩔖也大其旨逺其辭文其言曲而中¶
其事肆而隱因貳以濟民行以明失得之報(中丁仲反/行下孟反)¶
<pb:KR1a0061_WYG_021-32b>¶
　　本義肆陳也貳疑也○此章多闕文疑字不可盡¶
　　通後皆放此¶
　　　　右第六章¶
易之興也其於中古乎作易者其有憂患乎¶
　　本義夏商之末易道中微文王拘於羑里而繫&KR0143;¶
　　辭易道復興¶
是故履徳之基也謙徳之柄也復徳之本也恒徳之固¶
也損徳之脩也益徳之裕也困徳之辯也井徳之地也¶
<pb:KR1a0061_WYG_021-33a>¶
巽徳之制也¶
　　本義履禮也上天下澤定分不易必謹乎此然後¶
　　其徳有以為基而立也謙者自卑而尊人又為禮¶
　　者之所當執持而不可失者也九卦皆反身脩徳¶
　　以處憂患之事也而有序焉基所以立柄所以持¶
　　復者心不外而善端存恒者守不變而常且乆懲¶
　　忿窒慾以修身遷善改過以長善困以自驗其力¶
　　井以不變其所然後巽順於理以制事變也¶
<pb:KR1a0061_WYG_021-33b>¶
　　　朱氏附録履徳之基只是要以踐履為本謙徳¶
　　　之柄只是要謙退若處患難而矯亢自髙取禍¶
　　　必矣復徳之本如孟子所謂自反損是懲忿窒¶
　　　慾益是修徳益令廣大困徳之辯困而通則可¶
　　　辯其是困而不通則可辯其非巽徳之制巽以¶
　　　行權巽只是低心下意要制事須是將心入那¶
　　　事裏面去順它道理方能制事方能行權若心¶
　　　麤只從事皮膚上綽過如此行權豈不錯了巽¶
<pb:KR1a0061_WYG_021-34a>¶
　　　伏也入也○問井徳之地曰井有本故澤及於¶
　　　物而井未嘗動故曰居其所而遷如人有徳而¶
　　　後能施以及人然其徳性未嘗動也井以辯義¶
　　　如人有徳其施而見於物自有斟酌裁度又曰¶
　　　徳之地是指&KR0218;不動底地頭○問巽何以為徳¶
　　　之制曰巽為資斧巽多作斷制之義蓋巽字之¶
　　　義非順字之所能盡順而能入之謂巽蓋一隂¶
　　　入在二陽之下是入細直徹到底如此方能斷¶
<pb:KR1a0061_WYG_021-34b>¶
　　　得殺若不是見得盡如何可以行權¶
履和而至謙尊而光復小而辨於物恒雜而不厭損先¶
難而後易益長裕而不設困窮而通井居其所而遷巽¶
稱而隱(易以豉反長丁/丈反稱尺證反)¶
　　　程氏附録益長裕而不設謂固有此理而就上¶
　　　充長之設是撰造也撰造則為偽也¶
　　本義此如書之九徳履非强世然事皆至極謙以¶
　　自卑而尊且光復陽微而不亂於羣隂恒處雜而¶
<pb:KR1a0061_WYG_021-35a>¶
　　常徳不厭損欲先難習熟則易益但充長而不造¶
　　作困身困而道亨井不動而及物巽稱物之冝而¶
　　潛隱不露¶
　　　朱氏附録履和而至履之為卦君臣上下各履¶
　　　其位而得其和者也和則疑於夷易而非極至¶
　　　之義然各得其所而不亂焉則是乃所以為至¶
　　　其下八卦之說其例皆然又曰履和而至者履¶
　　　出於人情之自然所以和者疑於不然而卻至¶
<pb:KR1a0061_WYG_021-35b>¶
　　　又曰履和而至以下皆是反說如謙本以自卑¶
　　　卻尊而且光若秦人尊君卑臣則雖尊而不光¶
　　　惟謙則尊而又光○復小而辨於物者蓋復卦¶
　　　是一陽方生於羣隂之下如幽暗中一㸃白是¶
　　　小而辨也又曰復雖一陽方生然而與衆隂卻¶
　　　不相亂如人之善端方萌雖小然而衆惡卻遏¶
　　　它不得○損先難而後易如子産為政鄭人歌¶
　　　之曰孰殺子産吾其與之及三年後人復歌而¶
<pb:KR1a0061_WYG_021-36a>¶
　　　祠之蓋事之初在我亦有所勉强在人亦有所¶
　　　難堪乆之當事理順人心這裏方易便如利者¶
　　　義之和一般義是一箇斷制物事恰似不和久¶
　　　之事得其冝乃所以為和如萬物到秋許多嚴¶
　　　凝肅殺之氣似可畏然萬物到這裏若不得此¶
　　　氣收斂凝結許多生意又无所成就其難者乃¶
　　　所以為易也益長裕而不設長裕只是一事但¶
　　　充長自家物事教寛裕而已困窮而通此因困¶
<pb:KR1a0061_WYG_021-36b>¶
　　　卦說澤无水困君子以致命遂志葢此是致命¶
　　　遂志之時所以困之&KR0143;曰險以說困而不失其¶
　　　所亨其惟君子乎蓋處困而能說也困而寡怨¶
　　　是得其處困之道故无所怨於天无所尤於人¶
　　　若不得其道則有所怨尤矣井居其所而遷井¶
　　　是不動之物然其水郤流行出去利物井以辯¶
　　　義辯義謂安而能慮蓋守得自家先定方能辯¶
　　　事之是非若自家心不定事到面前安能辯其¶
<pb:KR1a0061_WYG_021-37a>¶
　　　義也巽稱而隱巽是箇卑巽底物事如兊見而¶
　　　巽伏也自是箇隱伏底物事蓋巽一隂在下二¶
　　　陽在上隂初生時已自稱量得箇道理了不待¶
　　　顯而後見如事到面前自家便有一箇道理處¶
　　　置它不待發露出來○繫辭既說井以辯義又¶
　　　說井居其所而遷井是不可動㡳物事水卻可¶
　　　隨所汲而徃如道之正體卻一定於此而隨事¶
　　　制冝自莫不當○巽稱而隱以行權觀之則稱¶
<pb:KR1a0061_WYG_021-37b>¶
　　　字冝音去聲為稱物之義(向作稱揚/為說錯了)又曰稱而¶
　　　隱是巽順得恰好㡳道理有隱而不能稱量者¶
　　　有能稱量而不能隱伏不露形迹者皆非巽之¶
　　　道也¶
履以和行謙以制禮復以自知恒以一徳損以逺害益¶
以興利困以寡怨井以辯義巽以行權(和行之行下孟/反逺袁萬反)¶
　　　程氏附録巽以行權義理所順處所以行權¶
　　本義寡怨謂少所怨尤辯義謂安而能慮○此章¶
<pb:KR1a0061_WYG_021-38a>¶
　　三陳九卦以明處憂患之道¶
　　　朱氏附録禮主卑下履也是那踐履處所行若¶
　　　不由禮自是乖戾所以曰履以和行謙又更卑¶
　　　下所以節制乎禮又曰禮是自家恁地卑下謙¶
　　　是就應物而言○問井以辯義曰只是井居其¶
　　　所而遷大小多寡施之各當○問巽以行權恐¶
　　　是神道曰不須如此説巽只是柔順低心下意¶
　　　㡳氣象人至行權處不少巽順如何行得○問¶
<pb:KR1a0061_WYG_021-38b>¶
　　　巽有優游巽入之義權是仁精義熟於事能優¶
　　　游以入之意曰是又曰權是見得道理精熟後¶
　　　於物之精微委曲處无處不入所以説巽以行¶
　　　權巽風也猶風之動物无處不入但見其動而¶
　　　不見其形權之用亦猶是也又曰巽以行權兊¶
　　　見而巽伏權是隱然做底物事若顯然地做卻¶
　　　不成行權又曰巽是入細底意這説在九卦之¶
　　　後是這八卦事了方可以行權○三陳九卦初¶
<pb:KR1a0061_WYG_021-39a>¶
　　　无它意觀上面其有憂患一句便見得是聖人¶
　　　說處憂患之道聖人去這裏偶然看得這幾卦¶
　　　有這箇道理所以就這箇説去若論到㡳如睽¶
　　　蹇皆是憂禍患㡳事何故卻不說聖人視易如¶
　　　雲行水流初无定相不可確定它又曰聖人論¶
　　　處憂患偶然説此九卦爾天下道理只在聖人¶
　　　口頭開口便是道理偶説此九卦意思自足若¶
　　　更添一卦也不妨更不説一卦也不妨只就此¶
<pb:KR1a0061_WYG_021-39b>¶
　　　九卦中亦是儘有道理且易中儘有處憂患㡳¶
　　　卦非謂九卦之外皆非所以處憂患也後世拘¶
　　　於象數之學者以為九陽數聖人之舉九卦蓋¶
　　　合此數也尤泥而不通觀聖人之經正不當如¶
　　　此¶
　　　　右第七章¶
易之為書也不可逺為道也屢遷變動不居周流六虚¶
上下无常剛柔相易不可為典要唯變所適(逺𡊮萬反/上時掌反)¶
<pb:KR1a0061_WYG_021-40a>¶
　　本義逺猶忘也周流六虚謂隂陽流行於卦之六¶
　　位¶
　　　朱氏附録問易之所言无非天地自然之理人¶
　　　生日用之所不能須臾離者故曰不可逺曰是¶
　　　○易不可為典要易不是確定硬本子揚雄太¶
　　　𤣥卻是可為典要它排定三百五十四賛當晝¶
　　　三百五十四賛當夜晝底吉夜㡳凶吉之中又¶
　　　自分輕重凶之中又自分輕重易郤不然有陽¶
<pb:KR1a0061_WYG_021-40b>¶
　　　居陽爻而吉㡳又有凶㡳有隂居隂爻而吉㡳¶
　　　又有凶底有有應而吉㡳又有有應而凶㡳是¶
　　　不可為典要之書它這箇是有&KR0218;許多變所以¶
　　　如此¶
其出入以度外内使知懼¶
　　本義此句未詳疑有脱誤¶
又明於憂患與故无有師保如臨父母¶
　　本義雖无師保而常若父母臨之戒懼之至¶
<pb:KR1a0061_WYG_021-41a>¶
　　　朱氏附録問内外使知懼據文勢合作使内外¶
　　　知懼始得曰是如此不知這兩句是如何上下¶
　　　文意都不相屬硬解也解得但不曉其意是說¶
　　　甚㡳○使知懼便是使人有戒懼之意易中説¶
　　　如此則吉如此則凶是也既知懼則雖无師保¶
　　　一似臨父母相似常恁地戒懼¶
初率其辭而揆其方既有典常茍非其人道不虚行(揆/葵)¶
(癸/反)¶
<pb:KR1a0061_WYG_021-41b>¶
　　本義方道也始由辭以度其理則見其有典常也¶
　　然神而明之則存乎其人也¶
　　　朱氏附録既有典常是一定了占得它這爻了¶
　　　吉凶自定這便是有典常○上文説不可為典¶
　　　要下文又説既有典常這都不可曉常猶言常¶
　　　理¶
　　　　右第八章¶
易之為書也原始要終以為質也六爻相雜唯其時物¶
<pb:KR1a0061_WYG_021-42a>¶
也¶
　　本義質謂卦體卦必舉其始終而後成體爻則唯¶
　　其時物而已¶
其初難知其上易知本末也初辭擬之卒成之終(易以/䜴反)¶
　　本義此言初上二爻¶
若夫雜物撰徳辯是與非則非其中爻不備¶
　　本義此謂卦中四爻¶
　　　朱氏附録問雜物撰徳云云曰這樣處曉不得¶
<pb:KR1a0061_WYG_021-42b>¶
　　　常疑有缺又先儒解此多以爲互體如屯卦震¶
　　　下坎上就中間四爻觀之自二至四則為坤自¶
　　　三至五則為艮故曰非其中爻不備互體說漢¶
　　　儒多用之左𫝊中一處說占得觀卦處亦舉得¶
　　　分明看來此說亦不可廢○問易中互體之說¶
　　　或以為雜物撰徳辯是與非則非其中爻不備¶
　　　此是說互體曰今人言互體皆以此為説但亦¶
　　　有取不得處如頤大過之𩔖是也王輔嗣又言¶
<pb:KR1a0061_WYG_021-43a>¶
　　　納甲飛伏尤更難理此等不必深泥○其初難¶
　　　知至非其中爻不備若觧也硬解了但都曉它¶
　　　意不得這下面卻説一箇噫字都不成文章不¶
　　　知是如何¶
噫亦要存亡吉凶則居可知矣知者觀其&KR0143;辭則思過¶
半矣(要一遥反/知音智)¶
　　本義&KR0143;統論一卦六爻之體¶
二與四同功而異位其善不同二多譽四多懼近也柔¶
<pb:KR1a0061_WYG_021-43b>¶
之為道不利逺者其要无咎其用柔中也¶
　　本義此以下論中爻同功謂皆隂位異位謂逺近¶
　　不同四近君故多懼柔不利逺而二多譽者以其¶
　　柔中也¶
三與五同功而異位三多凶五多功貴賤之等也其柔¶
危其剛勝邪¶
　　本義三五同陽位而貴賤不同然以柔居之則危¶
　　惟剛則能勝之¶
<pb:KR1a0061_WYG_021-44a>¶
　　　朱氏附録二與四同功三與五同功卻好但不¶
　　　利逺者也難曉○問其要无咎其用柔中也近¶
　　　君則當柔和逺去則當有强毅剛正之象始得¶
　　　此二之所以不利然而居中所以无咎也曰是¶
　　　恁地説¶
　　　　右第九章¶
易之為書也廣大悉備有天道焉有人道焉有地道焉¶
兼三才而兩之故六六者非它也三才之道也¶
<pb:KR1a0061_WYG_021-44b>¶
　　本義三畫已具三才重之故六而以上二爻為天¶
　　中二爻為人下二爻為地¶
道有變動故曰爻爻有等故曰物物相雜故曰文文不¶
當故吉凶生焉¶
　　本義道有變動謂卦之一體等謂逺近貴賤之差¶
　　相雜謂剛柔之位相間不當謂爻不當位¶
　　　朱氏附録道有變動不是指那隂陽老少之變¶
　　　是説卦中變動如乾卦中六畫初潛二見三惕¶
<pb:KR1a0061_WYG_021-45a>¶
　　　四躍這箇便是有變動所以謂之爻爻中自有¶
　　　等差或高或低或逺或近或貴或賤皆謂之等¶
　　　易中便可見如説逺近相取而悔吝生近而不¶
　　　相得則凶二與四同功而異位二多譽四多懼¶
　　　近也三與五同功而異位三多凶五多功貴賤¶
　　　之等也又曰列貴賤者存乎位皆是等也物者¶
　　　想見古人占卦必有箇物事名為物而今亡矣¶
　　　這箇物是&KR0218;别貴賤辨尊卑㡳物相雜故曰文¶
<pb:KR1a0061_WYG_021-45b>¶
　　　如有君又有臣便是君臣之文是兩物相對待¶
　　　在這裏故有文若相離去不相干便不成文矣¶
　　　卦中有隂爻又有陽爻相間錯則為文若有隂¶
　　　无陽有陽无隂如何得有文¶
　　　　右第十章¶
易之興也其當殷之末世周之盛徳邪當文王與紂之¶
事邪是故其辭危危者使平易者使傾其道甚大百物¶
不廢懼以終始其要无咎此之謂易之道也(易者之易/以䜴反)¶
<pb:KR1a0061_WYG_021-46a>¶
　　本義危懼故得平安慢易則必傾覆易之道也¶
　　　朱氏附録其辭危是有危懼之意故危懼者能¶
　　　使之安平慢易者能使之傾覆易之書於萬物¶
　　　之理无所不具故曰百物不廢其要无咎若作¶
　　　去聲則是要約之義若作平聲則是要其歸之¶
　　　意又曰要去聲是要恁地要平聲是這裏取&KR0218;¶
　　　裏意思又曰其要只欲无咎¶
　　　　右第十一章¶
<pb:KR1a0061_WYG_021-46b>¶
夫乾天下之至健也徳行恒易以知險夫坤天下之至¶
順也徳行恒簡以知阻(行下孟反易以/䜴反阻莊吕反)¶
　　本義至健則所行无難故易至順則所行不煩故¶
　　簡然其於事皆有以知其難而不敢易以處之也¶
　　是以其有憂患則健者如自高臨下而知其險順¶
　　者如自下趣上而知其阻盖雖易而能知險則不¶
　　陷於險矣旣簡而又知阻則不困於阻矣所以能¶
　　危能懼而无易者之傾也¶
<pb:KR1a0061_WYG_021-47a>¶
　　　朱氏附録問乾是至健不息之物經歴艱險處¶
　　　多雖有險處皆不足為其病自然足以進之而¶
　　　无難否曰不然舊亦嘗如此説覺得終是硬説¶
　　　易之書本意不如此正要人知險而不進不說¶
　　　是恃我至健至順了凡有險阻只認冐進而无¶
　　　難如此大非聖人作易之意觀上文云易之興¶
　　　也其當殷之末世周之盛徳邪止其要无咎此¶
　　　謂易之道也看它此語但是恐懼危險便不敢¶
<pb:KR1a0061_WYG_021-47b>¶
　　　輕進之意乾之道便是如此卦中皆然所以多¶
　　　説見險而能止如需卦之𩔖可見易之道正是¶
　　　要人知進退存亡之道若是冐險前進必陷於¶
　　　險是知進而不知退知存而不知亡豈乾之道¶
　　　邪惟其至健而知險故止於險而不䧟於險也¶
　　　此是就人事上說險與阻不同險是自上視下¶
　　　見下之險故不敢行阻是自下觀上為上所阻¶
　　　故不敢進又曰自山下上山為阻故指坤而言¶
<pb:KR1a0061_WYG_021-48a>¶
　　　自山上觀山下為險故指乾而言因登山而明¶
　　　險阻之義又曰乾雖至健知得險了卻不下去¶
　　　坤雖至順知得阻了更不上去○此段專是以¶
　　　憂患之際而言且如健當憂患之際則知險之¶
　　　不可乗順當憂患之際便知阻之不可越這都¶
　　　是當憂患之際處憂患之道當如此因憂患方¶
　　　生&KR0218;知險知阻若只就健順上看便不相似如¶
　　　上下文說危者使平易者使傾能說諸心能研¶
<pb:KR1a0061_WYG_021-48b>¶
　　　諸慮皆因憂患説大要乾坤只是循理而已它¶
　　　若知得前有險之不可乘而不去則不䧟於險¶
　　　知得前有阻之不可冐而不去則不困於阻若¶
　　　人不循理以私意行乎其間其過乎剛者雖知¶
　　　險之不可乗卻硬要乗則陷於險矣雖知阻之¶
　　　不可越卻硬要越則困於阻矣只是順理便无¶
　　　事又問在人固是如此以天地言之則如何曰¶
　　　在天地自是无險阻這只是大綱説箇乾坤底¶
<pb:KR1a0061_WYG_021-49a>¶
　　　意思是如此又云順自是畏謹冝其不越夫阻¶
　　　夫健卻疑其不畏險然卻知險而不去蓋它當¶
　　　憂患之際故也又問簡易曰若長是易時更有¶
　　　甚麽險它便不知險矣若長是簡時更有甚麽¶
　　　阻它便不知阻矣只是當憂患之際方見得¶
能說諸心能研諸侯之慮定天下之吉凶成天下之亹¶
亹者(說音/悅)¶
　　本義侯之二字衍說諸心者心與理㑹乾之事也¶
<pb:KR1a0061_WYG_021-49b>¶
　　研諸慮者理因慮審坤之事也說諸心故有以定¶
　　吉凶研諸慮故有以成亹亹¶
　　　朱氏附録能說諸心是凡事見得通透了自然¶
　　　歡恱既說諸心是理㑹得了於事上更審一審¶
　　　便是研諸慮研是去研磨它○能說諸心乾也¶
　　　能研諸慮坤也説諸心有自然㡳意思故屬陽¶
　　　研諸慮有作為意思故屬隂定吉凶乾也成亹¶
　　　亹坤也事之未定者屬乎陽定吉凶所以為乾¶
<pb:KR1a0061_WYG_021-50a>¶
　　　事之已為者屬乎隂成亹亹所以為坤大抵言¶
　　　語兩端處皆有隂陽如開物成務開物是陽成¶
　　　務是隂如致知力行致知是陽力行是隂周子¶
　　　之書屢發此意推之可見又曰定吉凶是陽成¶
　　　亹亹是隂且以做事言之吉凶未定時人自意¶
　　　思懶散不肯做去吉凶定了它自勉勉做將去¶
　　　所以屬隂大率輕清屬陽重濁屬隂成亹亹是¶
　　　做將去渉於事為故屬隂○定天下之吉凶是¶
<pb:KR1a0061_WYG_021-50b>¶
　　　剖判得這事成天下之亹亹是做得事業¶
是故變化云為吉事有祥象事知噐占事知來¶
　　本義變化云為故象事可以知噐吉事有祥故占¶
　　事可以知來¶
　　　朱氏附錄問變化云為吉事有祥象事知器占¶
　　　事知來曰上兩句是說理如此下兩句是人就¶
　　　理上知得在隂陽則為變化在人事則為云為¶
　　　吉事自有祥兆惟其理如此故於變化云為則¶
<pb:KR1a0061_WYG_021-51a>¶
　　　象之而知已有之器於吉事有祥則占之而知¶
　　　未然之事也又問器字則凡見於有形之實事¶
　　　者皆為器曰易中器字是恁地説○問易書之¶
　　　中有許多變化云為又吉事皆有休祥之應所¶
　　　以象事者於此而知器占事者於此而知來曰¶
　　　是○問變化云為主於人而言否曰變化者隂¶
　　　陽之所為云為者人事之所作○變化云為是¶
　　　明吉事有祥是幽象事知器是人事占事知來¶
<pb:KR1a0061_WYG_021-51b>¶
　　　是筮象事知器是人做這事去占事知來是它¶
　　　方有箇禎祥便占得它如中庸言必有禎祥見¶
　　　乎蓍龜之𩔖吉事有祥凶事亦有¶
天地設位聖人成能人謀鬼謀百姓與能(與音/預)¶
　　　程氏附録天地設位聖人成能且行乎天地之¶
　　　中所以為三才天地本一物也地亦天也只是¶
　　　人為天地心是心之動則分了天為上地為下¶
　　　兼三才而兩之故六也¶
<pb:KR1a0061_WYG_021-52a>¶
　　本義天地設位而聖人作易以成其功於是人謀¶
　　鬼謀雖百姓之愚皆得以與其能¶
　　　朱氏附録天地設位四句説天人合處天地設¶
　　　位使聖人成其功能人謀鬼謀百姓亦可以與¶
　　　能成能與與能雖大小不同亦是小小㡳造化¶
　　　之功用然百姓與能卻須因蓍龜而方知得人¶
　　　謀鬼謀如謀及乃心庻人卜筮相似○百姓與¶
　　　能它无知因卜筮便㑹做得事便是與能¶
<pb:KR1a0061_WYG_021-52b>¶
八卦以象告爻&KR0143;以情言剛柔雜居而吉凶可見矣¶
　　本義象謂卦畫爻&KR0143;謂卦爻辭¶
　　　朱氏附録八卦以象告以後說得叢雜不知如¶
　　　何¶
變動以利言吉凶以情遷是故愛惡相攻而吉凶生逺¶
近相取而悔吝生情偽相感而利害生凡易之情近而¶
不相得則凶或害之悔且吝(惡烏/路反)¶
　　　程氏附録易爻應則有時而應又逺近相取而¶
<pb:KR1a0061_WYG_021-53a>¶
　　　悔吝生¶
　　本義不相得謂相惡也凶害悔吝皆由此生¶
將叛者其辭慙中心疑者其辭枝吉人之辭寡躁人之¶
辭多誣善之人其辭游失其守者其辭屈¶
　　本義卦爻之辭亦猶是也¶
　　　朱氏附録問八卦以象告止失其守者其辭屈¶
　　　竊疑自吉凶可見矣而上只是緫說易書所載¶
　　　如此自變動以利言而下則專就人占時上説¶
<pb:KR1a0061_WYG_021-53b>¶
　　　不知如何曰然又問易之情近而不相得則凶¶
　　　或害之悔且吝是如何曰此疑是指占法而言¶
　　　想古人占法更多今不見得則安能為害惟切¶
　　　近而不相得則凶害便能相及如一箇凶人在¶
　　　五湖四海之外安能害自家若與人為鄰近則¶
　　　有害矣又問云如此人占火珠林課底若是凶¶
　　　爻動與世不相干則不能為凶惟是克世應世¶
　　　則能為害否先生曰恐是這樣意思○中心疑¶
<pb:KR1a0061_WYG_021-54a>¶
　　　者其辭枝中心疑故不敢説殺其辭枝者如本¶
　　　之有枝開兩岐云¶
　　　　右第十二章¶
　¶
　¶
　¶
　¶
　¶
<pb:KR1a0061_WYG_021-54b>¶
　¶
　¶
　¶
　¶
　¶
　¶
　¶
　周易傳義附録卷十一¶
